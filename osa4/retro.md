Retrospektiivit ovat ketterän ohjelmistotuotannon tapa arvioida tiimin
toimintaa ja kehittää työskentelyä sprinttien aikana. Niissä
tarkastellaan, miten tiimi on toiminut edellisen sprintin aikana, ja
mietitään miten toimintaa voisi parantaa seuraavalla kierroksella.

Glad-Sad-Mad -menetelmässä tiimin jäsenet kirjaavat sprintin aikaisia
havaintoja ja luokittelevat ne kolmeen tunnekategoriaan: Glad eli
onnistumiset, Sad eli pettymykset ja Mad eli turhautumista aiheuttavat
asiat (jotka voivat olla myös tiimin ulkopuolisia). Havaintoja
ryhmitellään ja tärkeimmistä keskustellaan yhdessä, jotta löydetään
konkreettisia parannuksia. Menetelmä auttaa löytämään sekä tiimin
sisäisiä että ulkopuolisia haasteita. 

Toinen suosittu tekniikka Start-Stop-Continue-More-Less-wheel on
kevyempi tapa kerätä palautetta viidessä kategoriassa: mitä pitäisi
aloittaa, lopettaa, jatkaa, tehdä enemmän tai vähemmän. Fasilitaattori
kerää kommentit visuaaliseen “pyörään”, jonka avulla tiimi näkee
nopeasti tärkeimmät kehityskohteet. Tekniikka sopii erityisen hyvin
lyhyisiin keskusteluihin tiimin työskentelytavoista ja tukee jatkuvaa
parantamista.

